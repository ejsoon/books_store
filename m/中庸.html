<html lang="zh-tw">
<head>
<meta http-equiv="Content-Type" content="text/html; charset=big5" />
<script type="text/javascript" src="../lib/jquery.js"></script>
<script language='javascript'><!--
 var Counter="2562821";
 var CmDefClass="";
if(typeof(CmLoginClass)=='undefined') var CmLoginClass = CmDefClass; 
-->
</script>
<title>一貫道白陽入口網 -- 中庸 </title>
<link rel="stylesheet" type="text/css"  href="/tier/front/mo/Mo2/style/big5/style1.css" />
<script language="javascript" src="../lib/cl_javafunc.js"></script>
<script>

		var sajax_debug_mode = false;
		var sajax_request_type = "POST";
		var uri_in_sajax = "http://ikt.webu.com.tw/tier/front/bin/partprint.phtml?Part=cla00023&Category=0&Style=3";  	

				
		// wrapper for sajaxSubmit		
		function x_sajaxSubmit() {
			sajax_do_call("sajaxSubmit",
				x_sajaxSubmit.arguments);
		}
		
				
		// wrapper for add		
		function x_add() {
			sajax_do_call("add",
				x_add.arguments);
		}
		
				
		// wrapper for listall		
		function x_listall() {
			sajax_do_call("listall",
				x_listall.arguments);
		}
		
				
		// wrapper for del		
		function x_del() {
			sajax_do_call("del",
				x_del.arguments);
		}
		
				
		// wrapper for edit		
		function x_edit() {
			sajax_do_call("edit",
				x_edit.arguments);
		}
		
				
		// wrapper for chgsort		
		function x_chgsort() {
			sajax_do_call("chgsort",
				x_chgsort.arguments);
		}
		
				
		// wrapper for xview		
		function x_xview() {
			sajax_do_call("xview",
				x_xview.arguments);
		}
		
		//LUOYING 2006
</script>

<script type="text/javascript" src="../../sajax/lib/x.js"></script>
<script type="text/javascript" src="../lib/xml/xmlsax.js"></script>
<script type="text/javascript" src="../lib/xml/xmlw3cdom.js"></script>
<script type="text/javascript" src="../../sajax/lib/db.js"></script>
<script type="text/javascript" src="../../sajax/lib/list.js"></script>
<script type="text/javascript" src="../../sajax/lib/mt.js"></script>
<style type='text/css'>
 @import url('/tier/front/mo/Mo2/font.css');
</style>
<style type='text/css'>
 @import url('http://ikt.webu.com.tw/tier/ezcatfiles/ikt/static/defaultcss.css') ;
</style>
</head>
<body topmargin=0 leftmargin=0>
<table summary="container" width="100%" border="0" cellpadding="0" cellspacing="1"  height="100%" class="container">
<tr>
<td valign=top align=center>


<br>

<form name="AddCart" method="post" action="ptdetail.phtml">

<table width=100% border=0 cellspacing=0 cellpadding=0>

 <tr>

  <td align=center>

  <!--WSG412 show name and path of product-->
  
  
  
  
  
  
  
   <table width=100% border=0 cellspacing=0 cellpadding=0 class="ptdet-topic-bg">

    <tr height=35> 

     <td width=95%>
  
	  
	  
	   <span class="ptdet-topic" style="font-family:TW-Sung;font-weight:bold;font-size:60px;">
	  
	   
		中庸</span>&nbsp;
	
		&nbsp;	

	  </td>

	  <td align="right" nowrap >
	   
	  </td>

	 </tr>

  </table>
  
<!--WSG412 end-->
  



	
<table width=100% border=0 cellspacing=0 cellpadding=0 align=center>
	<!-- end of LargeImage  -->

  <tr>

  <td valign='top'>

   <table width=100% border=0 cellpadding=3 cellspacing=0>

	 <!--

	 <tr>

	  <td width='100%' class="ptdet-special">
		
		中庸 &nbsp; 
	  </td>

	 </tr>

	 -->

	 <tr>

	  <td width='100%' class="ptdet-text">
		<P><SPAN lang=ZH-TW xml:lang="ZH-TW"><FONT face=TW-Sung size=4>子程子曰：「不偏之謂中，不易之謂庸。中者天下之正道；庸者天下之定理。」此篇乃孔門傳授心法，子思恐其久而差也，故筆之於書，以授孟子。其書始言一理， 中散為萬事，末復合為一理。放之則彌六合，卷之則退藏於密，其味無窮，皆實學也。善讀者，玩索而有得焉，則終身用之，有不能盡者矣。</FONT></SPAN></P>
<P><STRONG><SPAN lang=ZH-TW xml:lang="ZH-TW"><FONT face=TW-Sung size=4>﹝一﹞天命之謂性</FONT></SPAN></STRONG></P>
<P><FONT size=4><FONT face=TW-Sung>&nbsp;&nbsp;&nbsp; <SPAN lang=ZH-TW xml:lang="ZH-TW">天命之謂性，率性之謂道，修道之謂教。</SPAN></FONT></FONT></P>
<P><FONT size=4><FONT face=TW-Sung>&nbsp;&nbsp;&nbsp; <SPAN lang=ZH-TW xml:lang="ZH-TW">道也者，不可須臾離也；可離，非道也。是故，君子戒慎乎其所不睹，恐懼乎其所不聞。莫見乎隱，莫顯乎微，故君子慎其獨也。</SPAN></FONT></FONT></P>
<P><FONT size=4><FONT face=TW-Sung>&nbsp;&nbsp;&nbsp; <SPAN lang=ZH-TW xml:lang="ZH-TW">喜怒哀樂之未發，謂之中；發而皆中節，謂之和。中也者，天下之大本也；和也者，天下之達道也。致中和，天地位焉，萬物育焉。</SPAN></FONT></FONT></P>
<P><STRONG><SPAN lang=ZH-TW xml:lang="ZH-TW"><FONT face=TW-Sung size=4>﹝二﹞君子中庸</FONT></SPAN></STRONG></P>
<P><FONT size=4><FONT face=TW-Sung>&nbsp;&nbsp;&nbsp; <SPAN lang=ZH-TW xml:lang="ZH-TW">仲尼曰：「君子中庸，小人反中庸。君子之中庸也，君子而時中；小人之反中庸也，小人而無忌憚也。」</SPAN></FONT></FONT></P>
<P><STRONG><SPAN lang=ZH-TW xml:lang="ZH-TW"><FONT face=TW-Sung size=4>﹝三﹞中庸其至矣乎</FONT></SPAN></STRONG></P>
<P><FONT size=4><FONT face=TW-Sung>&nbsp;&nbsp;&nbsp; <SPAN lang=ZH-TW xml:lang="ZH-TW">子曰：「中庸其至矣乎！民鮮能久矣。」</SPAN></FONT></FONT></P>
<P><STRONG><SPAN lang=ZH-TW xml:lang="ZH-TW"><FONT face=TW-Sung size=4>﹝四﹞道之不行</FONT></SPAN></STRONG></P>
<P><FONT size=4><FONT face=TW-Sung>&nbsp;&nbsp;&nbsp; <SPAN lang=ZH-TW xml:lang="ZH-TW">子曰：「道之不行也，我知之矣；知者過之，愚者不及也。道之不明也，我知之矣；賢者過之，不肖者不及也。人莫不飲食也，鮮能知味也。」</SPAN></FONT></FONT></P>
<P><STRONG><SPAN lang=ZH-TW xml:lang="ZH-TW"><FONT face=TW-Sung size=4>﹝五﹞道其不行</FONT></SPAN></STRONG></P>
<P><FONT size=4><FONT face=TW-Sung>&nbsp;&nbsp;&nbsp; <SPAN lang=ZH-TW xml:lang="ZH-TW">子曰：「道其不行矣夫！」</SPAN></FONT></FONT></P>
<P><STRONG><SPAN lang=ZH-TW xml:lang="ZH-TW"><FONT face=TW-Sung size=4>﹝六﹞舜其大知</FONT></SPAN></STRONG></P>
<P><FONT size=4><FONT face=TW-Sung>&nbsp;&nbsp;&nbsp; <SPAN lang=ZH-TW xml:lang="ZH-TW">子曰：「舜其大知也與！舜好問而好察邇言；隱惡而揚善；執其兩端，用其中於民；其斯以為舜乎！」</SPAN></FONT></FONT></P>
<P><STRONG><SPAN lang=ZH-TW xml:lang="ZH-TW"><FONT face=TW-Sung size=4>﹝七﹞人皆曰予知</FONT></SPAN></STRONG></P>
<P><FONT size=4><FONT face=TW-Sung>&nbsp;&nbsp;&nbsp; <SPAN lang=ZH-TW xml:lang="ZH-TW">子曰：「人皆曰：『予知』│驅而納諸罟，擭陷阱之中，而莫之知辟也。人皆曰：『予知』│擇乎中庸，而不能期月守也。」</SPAN></FONT></FONT></P>
<P><STRONG><SPAN lang=ZH-TW xml:lang="ZH-TW"><FONT face=TW-Sung size=4>﹝八﹞回之為人</FONT></SPAN></STRONG></P>
<P><FONT size=4><FONT face=TW-Sung>&nbsp;&nbsp;&nbsp; <SPAN lang=ZH-TW xml:lang="ZH-TW">子曰：「回之為人也，擇乎中庸；得一善，則拳拳服膺而弗失之矣。」</SPAN></FONT></FONT></P>
<P><STRONG><SPAN lang=ZH-TW xml:lang="ZH-TW"><FONT face=TW-Sung size=4>﹝九﹞天下國家可均</FONT></SPAN></STRONG></P>
<P><FONT size=4><FONT face=TW-Sung>&nbsp;&nbsp;&nbsp; <SPAN lang=ZH-TW xml:lang="ZH-TW">子曰：「天下國家可均也，爵祿可辭也，白刃可蹈也，│中庸不可能也！」</SPAN></FONT></FONT></P>
<P><STRONG><SPAN lang=ZH-TW xml:lang="ZH-TW"><FONT face=TW-Sung size=4>﹝十﹞子路問強</FONT></SPAN></STRONG></P>
<P><FONT size=4><FONT face=TW-Sung>&nbsp;&nbsp;&nbsp; <SPAN lang=ZH-TW xml:lang="ZH-TW">子路問「強」。子曰：「南方之強與？北方之強與？抑而強與？寬柔以教，不報無道；南方之強也，君子居之。</SPAN><SPAN lang=ZH-TW xml:lang="ZH-TW">&#34997;</SPAN><SPAN lang=ZH-TW xml:lang="ZH-TW">金革，死而不厭；北方之強也，而強者居之。故君子和而不流，強哉矯！中立而不倚，強哉矯！國有道，不變塞焉，強哉矯！國無道，至死不變，強哉矯！」</SPAN></FONT></FONT></P>
<P><STRONG><SPAN lang=ZH-TW xml:lang="ZH-TW"><FONT face=TW-Sung size=4>﹝十一﹞素隱行怪</FONT></SPAN></STRONG></P>
<P><FONT size=4><FONT face=TW-Sung>&nbsp;&nbsp;&nbsp; <SPAN lang=ZH-TW xml:lang="ZH-TW">子曰：「素隱行怪，後世有述焉，吾弗為之矣。君子遵道而行，半塗而廢，吾弗能已矣。君子依乎中庸，遯世不見知而不悔，唯聖者能之。」</SPAN></FONT></FONT></P>
<P><STRONG><SPAN lang=ZH-TW xml:lang="ZH-TW"><FONT face=TW-Sung size=4>﹝十二﹞君子之道</FONT></SPAN></STRONG></P>
<P><FONT size=4><FONT face=TW-Sung>&nbsp;&nbsp;&nbsp; <SPAN lang=ZH-TW xml:lang="ZH-TW">君子之道，費而隱。夫婦之愚，可以與知焉；及其至也，雖聖人亦有所不知焉。夫婦之不肖，可以能行焉；及其至也，雖聖人亦有所不能焉。天地之大也，人猶有所 憾。故君子語大，天下莫能載焉；語小，天下莫能破焉。詩云：「鳶飛戾天，魚躍于淵。」言其上下察也。君子之道，造端乎夫婦，及其至也，察乎天地。</SPAN></FONT></FONT></P>
<P><STRONG><SPAN lang=ZH-TW xml:lang="ZH-TW"><FONT face=TW-Sung size=4>﹝十三﹞道不遠人</FONT></SPAN></STRONG></P>
<P><FONT size=4><FONT face=TW-Sung>&nbsp;&nbsp;&nbsp; <SPAN lang=ZH-TW xml:lang="ZH-TW">子曰：「道不遠人；人之為道而遠人，不可以為道。」詩云：「伐柯伐柯其則不遠；執柯以伐柯，睨而視之猶以為遠。」故君子以人治人，改而止。忠恕違道不遠； 施諸己而不願，亦勿施於人。「君子之道四，丘未能一焉；所求乎子，以事父未能也；所求乎臣，以事君未能也；所求乎弟，以事兄未能也；所求乎朋友，先施之未 能也。庸德之行，庸言之謹；有所不足，不敢不勉；有餘，不敢盡。言顧行，行顧言：君子胡不慥慥爾！」</SPAN></FONT></FONT></P>
<P><STRONG><SPAN lang=ZH-TW xml:lang="ZH-TW"><FONT face=TW-Sung size=4>﹝十四﹞君子素其位而行</FONT></SPAN></STRONG></P>
<P><FONT size=4><FONT face=TW-Sung>&nbsp;&nbsp;&nbsp; <SPAN lang=ZH-TW xml:lang="ZH-TW">君子素其位而行，不願乎其外。素富貴，行乎富貴；素貧賤，行乎貧賤；素夷狄，行乎夷狄；素患難，行乎患難。君子無入而不自得焉！</SPAN></FONT></FONT></P>
<P><FONT size=4><FONT face=TW-Sung>&nbsp;&nbsp;&nbsp; <SPAN lang=ZH-TW xml:lang="ZH-TW">在上位，不陵下；在下位，不援上。正己而不求於人，則無怨；上不怨天，下不尤人。故君子居易以俟命，小人行險以徼幸。子曰：「射有似乎君子，失諸正鵠，反求諸其身。」</SPAN></FONT></FONT></P>
<P><STRONG><SPAN lang=ZH-TW xml:lang="ZH-TW"><FONT face=TW-Sung size=4>﹝十五﹞君子之道</FONT></SPAN></STRONG></P>
<P><FONT size=4><FONT face=TW-Sung>&nbsp;&nbsp;&nbsp; <SPAN lang=ZH-TW xml:lang="ZH-TW">君子之道，辟如行遠必自邇；辟如登高必自卑。詩曰：「妻子好合，如鼓瑟琴；兄弟既翕，和樂且耽；宜爾室家，樂爾妻孥。」子曰：「父母其順矣乎！」</SPAN></FONT></FONT></P>
<P><STRONG><SPAN lang=ZH-TW xml:lang="ZH-TW"><FONT face=TW-Sung size=4>﹝十六﹞鬼神之為德</FONT></SPAN></STRONG></P>
<P><FONT size=4><FONT face=TW-Sung>&nbsp;&nbsp;&nbsp; <SPAN lang=ZH-TW xml:lang="ZH-TW">子曰：「鬼神之為德，其盛矣乎！視之而弗見，聽之而弗聞，體物而不可遺。使天下之人，齊明盛服，以承祭祀，洋洋乎如在其上，如在其左右。詩曰：『神之格思，不可度思，矧可射思！』夫微之顯，誠之不可揜，如此夫！」</SPAN></FONT></FONT></P>
<P><STRONG><SPAN lang=ZH-TW xml:lang="ZH-TW"><FONT face=TW-Sung size=4>﹝十七﹞舜其大孝</FONT></SPAN></STRONG></P>
<P><FONT size=4><FONT face=TW-Sung>&nbsp;&nbsp;&nbsp; <SPAN lang=ZH-TW xml:lang="ZH-TW">子曰：「舜其大孝也與！德為聖人，尊為天子，富有四海之內；宗廟饗之，子孫保之。故大德，必得其位，必得其祿，必得其名，必得其壽；故天之生物，必因其材 而篤焉；故栽者培之，傾者覆之。詩曰：『嘉樂君子，憲憲令德；宜民宜人，受祿于天；保佑命之，自天申之。』故大德者必受命。」</SPAN></FONT></FONT></P>
<P><STRONG><SPAN lang=ZH-TW xml:lang="ZH-TW"><FONT face=TW-Sung size=4>﹝十八﹞無憂者其惟文王</FONT></SPAN></STRONG></P>
<P><FONT size=4><FONT face=TW-Sung>&nbsp;&nbsp;&nbsp; <SPAN lang=ZH-TW xml:lang="ZH-TW">子曰：「無憂者，其惟文王乎！以王季為父，以武王為子；父作之，子述之。武王纘大王、王季、文王之緒，壹戎衣而有天下，身不失天下之顯名：尊為天子，富有 四海之內；宗廟饗之，子孫保之。武王末受命，周公成文、武之德，追王大王、王季，上祀先公以天子之禮。斯禮也，達乎諸侯、大夫及士、庶人。父為大夫，子為 士，葬以大夫，祭以士；父為士，子為大夫，葬以士，祭以大夫。期之喪，達乎大夫；三年之喪，達乎天子；父母之喪，無貴賤一也。」</SPAN></FONT></FONT></P>
<P><STRONG><SPAN lang=ZH-TW xml:lang="ZH-TW"><FONT face=TW-Sung size=4>﹝十九﹞武王周公其達孝</FONT></SPAN></STRONG></P>
<P><FONT size=4><FONT face=TW-Sung>&nbsp;&nbsp;&nbsp; <SPAN lang=ZH-TW xml:lang="ZH-TW">子曰：「武王、周公，其達孝矣乎！夫孝者，善繼人之志，善述人之事也。春秋，修其祖廟，陳其宗器，設其裳衣，薦其時食。</SPAN></FONT></FONT></P>
<P><FONT size=4><FONT face=TW-Sung>&nbsp;&nbsp;&nbsp; <SPAN lang=ZH-TW xml:lang="ZH-TW">宗廟之禮，所以序昭穆也；序爵，所以辨貴賤也；序事，所以辨賢也；旅酬下為上，所以逮賤也；燕毛，所以序齒也。</SPAN></FONT></FONT></P>
<P><FONT size=4><FONT face=TW-Sung>&nbsp;&nbsp;&nbsp; <SPAN lang=ZH-TW xml:lang="ZH-TW">踐其位，行其禮，奏其樂；敬其所尊，愛其所親；事死如事生，事亡如事存，孝之至也。</SPAN></FONT></FONT></P>
<P><FONT size=4><FONT face=TW-Sung>&nbsp;&nbsp;&nbsp; <SPAN lang=ZH-TW xml:lang="ZH-TW">郊社之禮，所以事上帝也；宗廟之禮，所以祀乎其先也。明乎郊社之禮，禘嘗之義，治國其如示諸掌乎！」</SPAN></FONT></FONT></P>
<P><STRONG><SPAN lang=ZH-TW xml:lang="ZH-TW"><FONT face=TW-Sung size=4>﹝二十章﹞哀公問政</FONT></SPAN></STRONG></P>
<P><FONT size=4><FONT face=TW-Sung>&nbsp;&nbsp;&nbsp; <SPAN lang=ZH-TW xml:lang="ZH-TW">哀公問政。子曰：「文、武之政，布在方策。其人存，則其政舉；其人亡，則其政息。人道敏政，地道敏樹。夫政也者，蒲盧也。故為政在人；取人以身，修身以 道，修道以仁。仁者，人也，親親為大；義者，宜也，尊賢為大。親親之殺，尊賢之等，禮所生也。故君子不可以不修身；思修身，不可以不事親；思事親，不可以 不知人；思知人，不可以不知天。」</SPAN></FONT></FONT></P>
<P><FONT size=4><FONT face=TW-Sung>&nbsp;&nbsp;&nbsp; <SPAN lang=ZH-TW xml:lang="ZH-TW">「天下之達道五，所以行之者三：曰君臣也、父子也、夫婦也、昆弟也、朋友之交也，五者，天下之達道也；知、仁、勇，三者，天下之達德也，所以行之者一也。 或生而知之，或學而知之，或困而知之，及其知之，一也。或安而行之，或利而行之，或勉強而行之，及其成功，一也。」</SPAN></FONT></FONT></P>
<P><FONT size=4><FONT face=TW-Sung>&nbsp;&nbsp;&nbsp; <SPAN lang=ZH-TW xml:lang="ZH-TW">子曰：「好學近乎知，力行近乎仁，知恥近乎勇。知斯三者，則知所以修身；知所以修身，則知所以治人；知所以治人，則知所以治天下國家矣。」</SPAN></FONT></FONT></P>
<P><FONT size=4><FONT face=TW-Sung>&nbsp;&nbsp;&nbsp; <SPAN lang=ZH-TW xml:lang="ZH-TW">「凡為天下國家有九經：曰修身也，尊賢也，親親也，敬大臣也，體群臣也，子庶民也，來百工也，柔遠人也，懷諸侯也。修身，則道立；尊賢，則不惑；親親，則 諸父昆弟不怨；敬大臣，則不眩；體群臣，則士之報禮重；子庶民，則百姓勸；來百工，則財用足；柔遠人，則四方歸之；懷諸侯，則天下畏之。」</SPAN></FONT></FONT></P>
<P><FONT size=4><FONT face=TW-Sung>&nbsp;&nbsp;&nbsp; <SPAN lang=ZH-TW xml:lang="ZH-TW">「齊明盛服，非禮不動，所以修身也；去讒遠色，賤貨而貴德，所以勸賢也；尊其位，重其祿，同其好惡，所以勸親親也；官盛任使，所以勸大臣也；忠信重祿，所 以勸士也；時使薄斂，所以勸百姓也；日省月試，既稟稱事，所以勸百工也；送往迎來，嘉善而矜不能，所以柔遠人也；繼絕世，舉廢國，治亂持危，朝聘以時，厚 往而薄來，所以懷諸侯也。凡為天下國家有九經，所以行之者，一也。」</SPAN></FONT></FONT></P>
<P><FONT size=4><FONT face=TW-Sung>&nbsp;&nbsp;&nbsp; <SPAN lang=ZH-TW xml:lang="ZH-TW">「凡事豫則立，不豫則廢；言前定，則不跲；事前定，則不困；行前定，則不疚；道前定，則不窮。」</SPAN></FONT></FONT></P>
<P><FONT size=4><FONT face=TW-Sung>&nbsp;&nbsp;&nbsp; <SPAN lang=ZH-TW xml:lang="ZH-TW">「在上位，不獲乎上，民不可得而治矣；獲乎上有道，不信乎朋友，不獲乎上矣；信乎朋友有道，不順乎親，不信乎朋友矣；順乎親有道，反諸身不誠，不順乎親矣；誠身有道，不明乎善，不誠乎身矣。」</SPAN></FONT></FONT></P>
<P><FONT size=4><FONT face=TW-Sung>&nbsp;&nbsp;&nbsp; <SPAN lang=ZH-TW xml:lang="ZH-TW">「誠者，天之道也；誠之者，人之道也。誠者，不勉而中，不思而得，從容中道，聖人也；誠之者，擇善而固執之者也。」</SPAN></FONT></FONT></P>
<P><FONT size=4><FONT face=TW-Sung>&nbsp;&nbsp;&nbsp; <SPAN lang=ZH-TW xml:lang="ZH-TW">「博學之、審問之、慎思之、明辨之、篤行之。有弗學，學之弗能弗措也；有弗問，問之弗知弗措也；有弗思，思之弗得弗措也；有弗辨，辨之弗明弗措也；有弗行，行之弗篤弗措也。人一能之，己百之；人十能之，己千之。果能此道矣，雖愚必明，雖柔必強。」</SPAN></FONT></FONT></P>
<P><STRONG><SPAN lang=ZH-TW xml:lang="ZH-TW"><FONT face=TW-Sung size=4>﹝二十一﹞自誠明</FONT></SPAN></STRONG></P>
<P><FONT size=4><FONT face=TW-Sung>&nbsp;&nbsp;&nbsp; <SPAN lang=ZH-TW xml:lang="ZH-TW">自誠明，謂之性；自明誠，謂之教。誠則明矣，明則誠矣。</SPAN></FONT></FONT></P>
<P><STRONG><SPAN lang=ZH-TW xml:lang="ZH-TW"><FONT face=TW-Sung size=4>﹝二十二﹞唯天下至誠</FONT></SPAN></STRONG></P>
<P><FONT size=4><FONT face=TW-Sung>&nbsp;&nbsp;&nbsp; <SPAN lang=ZH-TW xml:lang="ZH-TW">唯天下至誠，為能盡其性；能盡其性，則能盡人之性；能盡人之性，則能盡物之性；能盡物之性，則可贊天地之化育；可以贊天地之化育，則可與天地參矣。</SPAN></FONT></FONT></P>
<P><STRONG><SPAN lang=ZH-TW xml:lang="ZH-TW"><FONT face=TW-Sung size=4>﹝二十三﹞其次致曲</FONT></SPAN></STRONG></P>
<P><FONT size=4><FONT face=TW-Sung>&nbsp;&nbsp;&nbsp; <SPAN lang=ZH-TW xml:lang="ZH-TW">其次致曲，曲能有誠；誠則形，形則著，著則明，明則動，動則變，變則化；唯天下至誠能化。</SPAN></FONT></FONT></P>
<P><STRONG><SPAN lang=ZH-TW xml:lang="ZH-TW"><FONT face=TW-Sung size=4>﹝二十四﹞至誠之道</FONT></SPAN></STRONG></P>
<P><FONT size=4><FONT face=TW-Sung>&nbsp;&nbsp;&nbsp; <SPAN lang=ZH-TW xml:lang="ZH-TW">至誠之道，可以前知。國家將興，必有禎祥；國家將亡，必有妖孽。見乎蓍龜，動乎四體。禍福將至，善，必先知之；不善，必先知之。故至誠如神。</SPAN></FONT></FONT></P>
<P><STRONG><SPAN lang=ZH-TW xml:lang="ZH-TW"><FONT face=TW-Sung size=4>﹝二十五﹞誠者自成</FONT></SPAN></STRONG></P>
<P><FONT size=4><FONT face=TW-Sung>&nbsp;&nbsp;&nbsp; <SPAN lang=ZH-TW xml:lang="ZH-TW">誠者，自成也；而道，自道也。誠者，物之終始；不誠，無物。是故君子誠之為貴。誠者，非自誠己而已也，所以成物也。成己，仁也；成物，知也；性之德也，合外內之道也，故時措之宜也。</SPAN></FONT></FONT></P>
<P><STRONG><SPAN lang=ZH-TW xml:lang="ZH-TW"><FONT face=TW-Sung size=4>﹝二十六﹞至誠無息</FONT></SPAN></STRONG></P>
<P><FONT size=4><FONT face=TW-Sung>&nbsp;&nbsp;&nbsp; <SPAN lang=ZH-TW xml:lang="ZH-TW">故至誠無息；不息則久，久則徵，徵則悠遠，悠遠則博厚，博厚則高明。博厚所以載物也，高明所以覆物也，悠久所以成物也。博厚配地，高明配天，悠久無疆。如此者，不見而章，不動而變，無為而成。</SPAN></FONT></FONT></P>
<P><FONT size=4><FONT face=TW-Sung>&nbsp;&nbsp;&nbsp; <SPAN lang=ZH-TW xml:lang="ZH-TW">天地之道，可一言而盡也：「其為物不貳，則其生物不測。」天地之道：博也，厚也，高也，明也，悠也，久也。今夫天，斯昭昭之多，及其無窮也，日月星辰繫 焉，萬物覆焉。今夫地，一撮土之多；及其廣厚，載華、嶽而不重，振河、海而不洩，萬物載焉。今夫山，一拳石之多，及其廣大，草木生之，禽獸居之，寶藏興 焉。今夫水，一勺之多，及其不測，黿、鼉、蛟、龍、魚、鱉生焉，貨財殖焉。</SPAN></FONT></FONT></P>
<P><FONT size=4><FONT face=TW-Sung>&nbsp;&nbsp;&nbsp; <SPAN lang=ZH-TW xml:lang="ZH-TW">詩云：「維天之命，於穆不已！」蓋曰天之所以為天也！「於乎不顯？文王之德之純！」蓋曰文王之所以為「文」也！純亦不已。</SPAN></FONT></FONT></P>
<P><STRONG><SPAN lang=ZH-TW xml:lang="ZH-TW"><FONT face=TW-Sung size=4>﹝二十七﹞聖人之道</FONT></SPAN></STRONG></P>
<P><FONT size=4><FONT face=TW-Sung>&nbsp;&nbsp;&nbsp; <SPAN lang=ZH-TW xml:lang="ZH-TW">大哉聖人之道！洋洋乎，發育萬物，峻極于天。優優大哉！禮儀三百，威儀三千，待其人而後行。故曰：「茍無至德，至道不凝焉。」故君子尊德行而道問學，致廣 大而盡精微，極高明而道中庸，溫故而知新，敦厚以崇禮。是故居上不驕，為下不倍。國有道，其言足以興；國無道，其默足以容。詩曰：「既明且哲，以保其 身。」其此之謂與！</SPAN></FONT></FONT></P>
<P><STRONG><SPAN lang=ZH-TW xml:lang="ZH-TW"><FONT face=TW-Sung size=4>﹝二十八﹞愚而好自用</FONT></SPAN></STRONG></P>
<P><FONT size=4><FONT face=TW-Sung>&nbsp;&nbsp;&nbsp; <SPAN lang=ZH-TW xml:lang="ZH-TW">子曰：「愚而好自用；賤而好自專；生乎今之世，反古之道；如此者，</SPAN><SPAN lang=ZH-TW xml:lang="ZH-TW">&#28886;</SPAN><SPAN lang=ZH-TW xml:lang="ZH-TW">及其身者也。」</SPAN></FONT></FONT></P>
<P><FONT size=4><FONT face=TW-Sung>&nbsp;&nbsp;&nbsp; <SPAN lang=ZH-TW xml:lang="ZH-TW">非天子，不議禮，不制度，不考文。今天下，車同軌，書同文，行同倫。雖有其位，茍無其德，不敢作禮樂焉；雖有其德，茍無其位，亦不敢作禮樂焉。</SPAN></FONT></FONT></P>
<P><FONT size=4><FONT face=TW-Sung>&nbsp;&nbsp;&nbsp; <SPAN lang=ZH-TW xml:lang="ZH-TW">子曰：「吾說夏禮，杞不足徵也；吾學殷禮，有宋存焉；吾學周禮，今用之，吾從周。」</SPAN></FONT></FONT></P>
<P><STRONG><SPAN lang=ZH-TW xml:lang="ZH-TW"><FONT face=TW-Sung size=4>﹝二十九﹞王天下有三重</FONT></SPAN></STRONG></P>
<P><FONT size=4><FONT face=TW-Sung>&nbsp;&nbsp;&nbsp; <SPAN lang=ZH-TW xml:lang="ZH-TW">王天下有三重焉，其寡過矣乎！上焉者，雖善無徵；無徵不信；不信民弗從。下焉者，雖善不尊；不尊不信；不信民弗從。故君子之道，本諸身，徵諸庶民，考諸三 王而不繆，建諸天地而不悖，質諸鬼神而無疑，百世以俟聖人而不惑。質諸鬼神而無疑，知天也，百世以俟聖人而不惑，知人也。是故君子動而世為天下道，行而世 為天下法，言而世為天下則；遠之則有望，近之則不厭。詩曰：「在彼無惡，在此無射；庶幾夙夜，以永終譽。」君子未有不如此，而蚤有譽於天下者也。</SPAN></FONT></FONT></P>
<P><STRONG><SPAN lang=ZH-TW xml:lang="ZH-TW"><FONT face=TW-Sung size=4>﹝三十﹞仲尼祖述堯舜</FONT></SPAN></STRONG></P>
<P><FONT size=4><FONT face=TW-Sung>&nbsp;&nbsp;&nbsp; <SPAN lang=ZH-TW xml:lang="ZH-TW">仲尼祖述堯舜，憲章文武；上律天時，下襲水土。辟如天地之無不持載，無不覆幬；辟如四時之錯行，如日月之代明。萬物並育而不相害，道並行而不相悖。小德川流，大德敦化，此天地之所以為大也。</SPAN></FONT></FONT></P>
<P><STRONG><SPAN lang=ZH-TW xml:lang="ZH-TW"><FONT face=TW-Sung size=4>﹝三十一﹞唯天下至聖</FONT></SPAN></STRONG></P>
<P><FONT size=4><FONT face=TW-Sung>&nbsp;&nbsp;&nbsp; <SPAN lang=ZH-TW xml:lang="ZH-TW">唯天下至聖，為能聰明睿知，足以有臨也；寬裕溫柔，足以有容也；發強剛毅，足以有執也；齊莊中正，足以有敬也；文理密察，足以有別也。溥博淵泉，而時出 之；溥博如天，淵泉如淵。見而民莫不敬，言而民莫不信，行而民莫不說。是以聲名洋溢乎中國，施及蠻貊；舟車所至，人力所通，天之所覆，地之所載，日月所 照，霜露所隊，凡有血氣者，莫不尊親，故曰配天。</SPAN></FONT></FONT></P>
<P><STRONG><SPAN lang=ZH-TW xml:lang="ZH-TW"><FONT face=TW-Sung size=4>﹝三十二﹞唯天下至誠</FONT></SPAN></STRONG></P>
<P><FONT size=4><FONT face=TW-Sung>&nbsp;&nbsp;&nbsp; <SPAN lang=ZH-TW xml:lang="ZH-TW">唯天下至誠，為能經綸天下之大經，立天下之大本，知天地之化育。夫焉有所倚？肫肫其仁，淵淵其淵，浩浩其天。茍不固聰明聖知達天德者，其孰能知之？</SPAN></FONT></FONT></P>
<P><STRONG><SPAN lang=ZH-TW xml:lang="ZH-TW"><FONT face=TW-Sung size=4>﹝三十三﹞詩曰衣錦尚絅</FONT></SPAN></STRONG></P>
<P><FONT size=4><FONT face=TW-Sung>&nbsp;&nbsp;&nbsp; <SPAN lang=ZH-TW xml:lang="ZH-TW">詩曰：「衣錦尚絅，」惡其文之著也。故君子之道，闇然而日章，小人之道，的然而日亡。君子之道，淡而不厭，簡而文，溫而理；知遠之近，知風之自，知微之顯，可與入德矣。</SPAN></FONT></FONT></P>
<P><FONT size=4><FONT face=TW-Sung>&nbsp;&nbsp;&nbsp; <SPAN lang=ZH-TW xml:lang="ZH-TW">詩云：「潛雖伏矣，亦孔之昭。」故君子內省不疚，無惡於志。君子之所不可及者，其唯人之所不見乎！</SPAN></FONT></FONT></P>
<P><FONT size=4><FONT face=TW-Sung>&nbsp;&nbsp;&nbsp; <SPAN lang=ZH-TW xml:lang="ZH-TW">詩云：「相在爾室，尚不愧于屋漏。」故君子不動而敬，不言而信。</SPAN></FONT></FONT></P>
<P><FONT size=4><FONT face=TW-Sung>&nbsp;&nbsp;&nbsp; <SPAN lang=ZH-TW xml:lang="ZH-TW">詩曰：「奏假無言，時靡有爭。」是故君子不賞而民勸，不怒而民威於鈇鉞。</SPAN></FONT></FONT></P>
<P><FONT size=4><FONT face=TW-Sung>&nbsp;&nbsp;&nbsp; <SPAN lang=ZH-TW xml:lang="ZH-TW">詩曰：「不顯惟德，百辟其刑之。」是故君子篤恭而天下平。</SPAN></FONT></FONT></P>
<P><FONT size=4><FONT face=TW-Sung>&nbsp;&nbsp;&nbsp; <SPAN lang=ZH-TW xml:lang="ZH-TW">詩云：「予懷明德，不大聲以色。」子曰：「聲色之於以化民，末也。」詩曰：「德輶如毛。」毛猶有倫。「上天之載，無聲無臭。」至矣。</SPAN></FONT></FONT></P>
		
	  </td>

	 </tr>
	
	<tr><td width=100%>

		<table width=100% align=right>
			
			
			
	 		

	 		
	 			
	 		
	 		
			<!--WSG412 present bonus-->
			
			<!--WSG412 end-->



	 <tr valign='top'>

	  <td colspan=2>
		
	   
		 
	  </td>

	 </tr>

		</table>
	
	 <tr>

	  <td>

	   <table width='85%' border=0 cellspacing=1 cellpadding=1 class="ptdet-def-table">
       
	   </table>

	  </td>

	 </tr>

   </table>

  </td>

 </tr>

</table>





  
  <table width=100% border=0> 

    <tr height=22> 
      
      
      
		<!-- lan_liang 413 add "print" -->
      
		<!-- lan_liang 413 end -->

	   <td></td>

    </tr> 

  </table> 
  
  <!--WSG412 show links of pages-->
  
  <!--WSG412 end-->

  

  

  

  

  

  </td>

 </tr>

</table>

<input type="hidden" name="AddcartPart" value="">

<input type="hidden" name="AddMethod" value="0">

<input type="hidden" name="Type" value="">

</form>

</td>
</tr>
</table>
</body>
</html>
<!-- generated at Thu Oct 02 2014 19:59:34 -->
